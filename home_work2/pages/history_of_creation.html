<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1">
    <title>History of creation</title>
    <link rel="stylesheet" href="../css/menu.css">
    <link rel="stylesheet" href="../css/layout.css">
    <link rel="stylesheet" href="../css/index.css">
</head>
<body>
<div class="page-wrapper">
    <div class="menu">
        <a href="../index.html">
            <div class="button" id="top"><img src="../icons/home.png" alt="main page" class="icon"/>Головна сторінка
            </div>
        </a>

        <a href="history_of_creation.html">
            <div class="button active"><img src="../icons/history.webp" alt="history of creation" class="icon"/>Історія
                створення
            </div>
        </a>

        <a href="main_characters.html">
            <div class="button"><img src="../icons/characters.png" alt="characters" class="icon"/>Персонажі</div>
        </a>

        <a href="plot.html">
            <div class="button"><img src="../icons/plot.png" alt="plot" class="icon"/>Сюжет</div>
        </a>
    </div>

    <div class="content">

        <h1>
            Історія створення
        </h1>
        <p>
            За словами Пендлтона Варда, створення «Часу пригод» було визначене тим, що його мати, художниця, була
            знайома з аніматорами. Вард, який змалку вмів малювати, сам захотів стати аніматором. Як він сам
            згадував, з дитинства був незграбним нердом, що захоплювався відеоіграми, особливо Diablo, та полюбляв
            сидіти на самоті в халабуді на дереві. Також одним з його захоплень була настільна рольова гра Dungeons &
            Dragons, посилання на яку часто зустрічаються в «Часі пригод».
        </p>
        <p>
            У 2002—2003 він малював вебкомікс «Ведмідь Буено», стиль якого потім частково використав у подальших
            роботах. В ході праці над «Дивовижними пригодами Флепджека» у 2008—2009, він познайомився з Майом Ротом і
            Алексом Гіршем, що надихнуло Варда створити власний мультсеріал зі стилем, подібним до їхнього. «Коли я
            почав працювати над Флепджеком, я просто став збирати стилі хлопців, які працювали навколо мене.» — сказав
            він в інтерв'ю для Animation World Network.
        </p>
        <p>
            Пробний епізод «Часу пригод» з'явився у 2009 році на YouTube. Його особливістю стала орієнтація як на дітей,
            так і старших. Дітей приваблювали яскраві персонажі, пригоди та легкий гумор, а дорослих — незрозумілі дітям
            жарти, натяки й посилання. Згодом серіал отримав візуальних та ідейних послідовників, таких як «Таємниці
            Ґравіті Фолз», «За садовим парканом», «Стівен Юніверс» і «Нескінченний поїзд».
        </p>
        <p>
            Як згадував сам Педлтон Вард, серіал не має наскрізного сюжету і коли команда творців працює над черговим
            епізодом, ніхто не знає про що буде наступний. Історія твориться в кімнаті сценаристів, де Пендлтон і його
            колеги розробляють план епізоду. Результат передають художникам, яким дана майже повна свобода дій, оскільки
            у мультсеріалу немає чітких рамок. Від написання синопсису до здачі епізоду в ефір проходить дев'ять
            місяців, але зазвичай кілька епізодів створюються одночасно. В оригінальному озвучуванні «Часу пригод»
            беруть участь багато відомих акторів. Наприклад, Джейка озвучує Джон ДіМаджіо, чий голос отримав робот
            Бендер з «Футурами», а Снігового Короля — Том Кенні, що озвучував Губку Боба та пінгвіна Ріко з «Пінгвінів
            Мадагаскару». Марселін і її батька Гансона озвучують Олівія і Мартін Олсони, які в реальності, як і їхні
            персонажі, батько і дочка.
        </p>
        <p>
            З джерел натхнення творець серіалу називає фільми Девіда Лінча, комедію «Офіс», «Сімпсонів» та мультфільми
            Хаяо Міядзакі. Образ Фіна походить від образу Індіани Джонса, а Джейка — від Білла Мюррея з фільму
            «Фрикадельки» (1979). Персонажі епізод від епізоду дещо змінюються з вигляду, що Вард пояснив наступним
            чином: «Є вісім художників з повністю власним унікальним способом малювання персонажів. Я фанат
            мультфільмів, де персонаж може змінитися». В одному з інтерв'ю Вард наголосив, що не ставить за мету
            створювати моралізаторські історії. «Ми полюбляємо виставити нагору якусь мораль і написати замість того
            щось дурнувате».
        </p>
        <p>
            Наприкінці вересня 2016 року Пендлтон Вард повідомив, що ухвалено термін завершення серіалу — 2018 рік, а
            останнім стане 9-й сезон. Реально ж його було розділено на два сезони, коротших за попередні. Таким
            чином серіал протривав 10 сезонів і завершився 3 вересня 2018 року. 23 жовтня 2019 року відбувся анонс
            чотирьох додаткових епізодів тривалістю по годині, що вийдуть на HBO Max. Їх буде присвячено новим пригодам
            персонажів серіалу.
        </p>
    </div>
    <a href="#top">
        <button class="go-up">
            ^
        </button>
    </a>
</div>
</body>
</html>